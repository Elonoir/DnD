1 Afstudeervoorstel
====================

## 1.1 Aanleiding.
De laatste jaren maken boardgames en andere _tabletops games_ een grote opmars. Samen met deze tabletop bordspellen winnen ook de _tabletop roleplaying games (RPG)_ zoals Dungeons and Dragons (DnD) en Pathfinder aan populariteit.

Samen met een aantal vrienden ben ik ook begonnen met het spelen van deze tabletop RPGs. Eerst als speler van Dungeons en Dragons (DnD) en nu als Dungeon Master (DM) voor een groep icm de DnD Starters Set. Bij dit pakket wordt je als speler en DM meegenomen op je eerste DnD campagne.

Ondanks dat informatie in stapjes wordt aangeboden en spelers langzaam in het spel worden geintroduceerd is er nog steeds veel voor nieuwe spelers, en zeker voor Dungeon Masters (DMs), om in een korte tijd te leren. Zo krijg je te maken met de vele regels bij gevechten, het bijhouden van quests en inventory of class-specifieke eisen zoals een spellbook en spellslots.

Als DM ben je daarnaast ook verantwoordelijk voor de hele spelwereld en het spelplezier van je spelers: Je speelt alle niet speelbare karakters (NPCs) en de afspraken die er mee gemaakt zijn, maar ook alle omgevingen, beschrijvingen en monsters.

Deze problemen worden alleen nog maar groter als je speelt met een groep die onregelmatig samenkomt. In de spelwereld is het misschien twee dagen geleden, maar wat heb je drie maanden geleden ook alweer met dat ene karakter afgesproken?

Hieruit volgt de ontwerpvraag: Wat kan ik als ontwerper bedenken om de instap in Dungeons and Dragons makkelijker te maken en de spelervaring te verbeteren?


1.2 Opdrachtformulering / doelstelling
======================================

### 1.2.1 Onderzoeksvraag
Ontwerp een product, of meerdere producten, om de toegankelijkheid en spelervaring van Dungeons en Dragons (DnD) te verbeteren.

### 1.2.2 Deelvragen
_Al deze onderstaande vragen zijn zowel toepasbaar op de speler als dungeon master._

Welke problemen ervaren spelers van Dungeons and Dragons?
Welke problemen heb ik zelf geconstateerd bij het spelen, of DM'en, van DnD?
Welke oplossingen voor problemen hebben spelers zelf bedacht?
Hoe werken door spelers bedachte oplossingen?
Welke middelen pas ik toe bij het ontwerpen van een product?
Welke oplossingen voor de problemen kan ik ontwerpen?

1.3 Betrokken partijen
======================
### Stakeholders:
Wizard of the Coast  
Spelers/DM's van Dungeons and Dragons  
### Anderen:
Nieuwe Veste / Makersbase - als facilitaire organisatie voor terbeschikkingstelling van ruimtes en apparatuur.

1.4 Bronnen
===========
D&D Official Homepage. (n.d.). Retrieved January 30, 2019, from http://dnd.wizards.com/  
D&D starter set. (2014). Renton, WA: Wizards of the Coast.  
R/DnD. (n.d.). Retrieved January 30, 2019, from https://www.reddit.com/r/DnD/  
R/DnDIY. (n.d.). Retrieved January 30, 2019, from https://www.reddit.com/r/DnDIY/  
R/DnDBehindTheScreen. (n.d.). Retrieved January 30, 2019, from https://www.reddit.com/r/DnDBehindTheScreen/ 

All the different DM toolkits & management solutions
	
1.5 Methodiek
=============
### Gerichte enquetes
In het begin van mijn onderzoek zal ik bij de gebruikers en online communities rondom DnD navragen welke problemen ze ervaren of ervaarde bij de eerste keren spelen van DnD. Welke informatie werd ze teveel of kostte moeite onder grip te krijgen?

### Usertests
Naast het navragen bij de doelgroep om het probleem in kaart te brengen zal ik gebruik maken van gebruikerstesten om te zien welke hindernissen spelers van DnD ervaren bij hun eerste DnD campagne. Bij mijn eerste, of alle, ontwerpen kom ik hierna terug bij mijn doelgroep om te toetsen of mijn ontwerpen een betere ervaring geven.

### 'Copy & Paste & Iterate'
Een van de methodieken waarvan ik gebruik van zal maken tijdens het afstuderen is het kijken naar succesvolle oplossingen en deze oplossingen toetsen en aanpassen aan de omstandigheden van mijn doelgroep.

### Trial & Error:
Naast de planmatige aanpak zal ik ook aan de slag gaan met welbekende _"Trial & Error"_ techniek waarbij ik ideeën die opkomen en de moeite waarde lijken uitprobeer en aan de hand van de feedback ideeën verder ontwikkel of naar de prullenbak verwijs.
	
### Expert Feedback - bespreken en versturen van ideeën:
In samenwerking zullen verschillende oplossing worden besproken en de feedback van deze experts meegenomen in het uiteindelijke ontwerp en aanpak.